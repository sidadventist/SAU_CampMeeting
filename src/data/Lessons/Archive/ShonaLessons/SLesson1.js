const htmlContent = `
<h4>Nhanganyaya yeChidzidzo</h4>
<p>KuruKura Pamusoro Pezvinoreva Hutungamiri Hwesangano? Mumashoko akajairika, hutungamiri hweSangano (church governance) zvinoreva kurongeka kweSangano muchinangwa charo chekuda kuzadzisa donzvo raro. Munyori anonzi Dederen anotsanangura hurongwa uhu se &ldquo;unganidzo yemitemo nemirau zvakagadzirwa kukwanisira Sangano kuti rishande basa raro pamwechetewo neavo vanoriita&rdquo; Raoul Dederen, &ldquo;The Church&rdquo; in Handbook of Seventh-day Adventist Theology, George W. Reid, (ed.), vol 12. (Hagerstown, MD: Review and Herald, 2000), 538-581. Mitemo nemirau iyi zvinodikanwa nokuti Sangano rinocherekedza nekuziva zvakari tenderedza zvonogona kuvhiringidza chikonzero chekurarama kwaro. Chidzidzo chino chinoda kuburitsa pachena pfungwa yekuti hutungamiri hweSangano hwakanyanya kurerekera pakuzadzisa chinangwa cheSangano kwete mitemo yekuda kutorera vanhu vaMwari kodzero dzavo dzekunamata.</p>
<p>Misikidzo dzehutungamiri hweSangano nehurongwa hwaro dzinoda kucherekedza mibvunzo ine chekuita nekurarama kwesangano yakafanana neinoti: Chii chinonzi sangano kana takatarisa hurongwa nekufamba kwaro?Sangano rinoshanda sei kana kuchitariswa mabasa aro nehoongi hwaro? Ndivanani musangano vanoshanda muzvikamu zvakasanangurwa zvehushumiri? Ndeapi matanho anofanira kutevedzwa kana pachiitwa matare ekugadzirisa zvinechekuita nekusawirirana kana kwamuka? Nhengo dzesangano dzinotarisirwa kuva nechimiro chakadini mukati maro nekunze kwaro? Panguva dzese apo Sangano raMwari vanoita hanya nebasa reSangano,mibvunzo yakadaro haigoni kushaikwa.</p>
<h4>Chinangwa chechidzidzo</h4>
<ul>
<li>KuSimbisa sangano pakunzwisisa kwaro</li>
<li>Kujekesa pfungwa yebasa</li>
<li>Kubatanidza vatendi muhumwe hwezvavanotenda nemaitirwo azvo;</li>
<li>Kujekesa nzira idzo basa ringaitwe nadzo, nekuburitsa pachena zvinangwa nedonzvo</li>
</ul>
<p>Chidzidzo chino chinedonzvo zvakare rekudzoredzera kurongeka kwehuvhangeri muzvinhu zvakfanana nekududzirwa nekushandiswa kwemirau nehurongwa hweSangano. Mukudaro, Sangano ringagona kumutsiridzwa mubasa raro</p>
<p>rehuvhangeri. Kuti izvi zvizadzisike, pane zvimiso zvinokosha zvichatariswa kubva muBhaibheri, Mweya WeChiporoﬁta, kubvawo munhoroondo yekwatakabva seSangano, pamwechete nemirau yeSangano, kuitira kuti vanhu vaSazomuka vabvumirana kubva panezvakasungwa kare nesangano mupasi rose.</p>
<p>Zvikamu zvinotevera zvichatarisa nyaya yehutungamiri nehurongwa hweSangano sezvingadzidziswa neBhaibheri kubva mumavambo eSangano, nzira zhinji dzakasiyana-siyana dzezvehutungamiri hweSangano, uye nzvimbo inotorwa neMirau yezvekutungamira Sangano kana takatarisa chiKristu munyika yanhasi, kunyanya zvinechekuitanechiSabata(Adventists).</p>
<h4>Mavambo eHutungamiri hweSangano</h4>
<p>Kurukurai pamusoro pemibvunzo inotevera:</p>
<ol>
<li>Unofunga kuti nyaya dzekutungamirira Sangano dzakatanga rini?</li>
<li>Unofunga kuti chii chakakonzeresa izvi uye nechinangwa chei?</li>
</ol>
<p>&ldquo;<em>Chidiso chekuti pave nehutungamiri nehurongwa hweSangano chakatanga kare kare sepanguva yekusikwakwenyika. Tsika iyi inogona kuonekwa kubva panzira iyo Mwari vanotungamiira nayo nyika yose yezvakasikwa. Mwari vakamisikidza mitemo nemirau inotonga mukufamba kwenyika, inotonga mukurarama kweNgirozi kuDenga,kurarama kwevanhu panyika, uye mitemo nemirau yekufamba kwezvose zvakasikwa. Zvimiso zvehutungamiri hwaMwari zvinosanganisira rudo, kunaka, tsitsi, hunhu hwakanaka nezvokwadi.&rsquo; </em>Ellen G. White, The Desire of Ages, 758-59. Isaiah anotaura kuti Lucifer ndiye akava chisikwa chekutanga kupandukira hutungamiri hwaMwarinehurongwa hwehurumemde yacho kuDenga. Kupanduka uku kwakatanga chinyararire sepfungwa yaishusha mumoyo make (<strong>Isa 14:12-15</strong>). Pfungwa iyi yakakura kusvika yabuda kunze ikawana vatsigiri kubva mune dzimwe Ngirozi, pakupedzisira ikakura kuva hondo naMwari. Johani anotaura kuti,&ldquo;<em>Zvino kurwa kwakavapo kudenga, Mikaeri navatumwa vake vakarwa neshato, shato ikarwa inavatumwa vayo, vakasakunda, nenzvimbo yavo haina kuzowaikwa kudenga. Zvino huru yakakandirwa pasi, iyo nyoka yakare inonzi Diaborosi, naSatani, munyengeriwenyika yose, yakakandirwa panyika, navatumwa vayo vakakandirwa pasi pamwechete nayo</em>&rdquo; (<strong>Zvakazarurwa12:7-9</strong>).</p>
<p>Kubvira ipapo, Satani anotsvaga kuparadza Sangano raMwari nekudyara mbeu yekupanduka pakati penhengo dzaro. Kana mungava mumhuri chaimo, anotungamirira nhengo dzemhuri kusashandisa simba nemazvo, kanakupandukira hutungamiri hwakagadzwa mumhuri. Saizvozvowo, Sangano raMwari rinotambudzika nekuda kwekusashandiswa zvakafanira kwesimba kana kupandukirwa kwehutungamiri. Asi kune rumwe rutivi, Mwari vanotsvaga kudzoreredza kurongeka, runyararo, rudo uye kugadzikana pakati pevana Vake.</p>
<p><strong>Mhinduro kunyaya yeHutungamiri nehurongwa hweSangano. </strong>Kusawirirana pakati paSatani naMwarikunozivikanwa nezita rekuti &ldquo;Hondo Huru&rdquo;. Nechepamoyo, pakati-kati pehondo iyi panogona kubuda mhinduro mbiri:</p>
<ul>
<li>kuteerera nekutevera masimba anoyera,</li>
<li>kuramba nekupandukira masimba</li>
</ul>
<p>Panyaya iyi hakuna munhu anomira asina divi rake. Munhu pazviviri izvi anogona kuteerera nekutevedzera zvinodiwa naMwari kana kuramba zvimiso zvehutungamiri hwaMwari. Nokudaro, nyaya yeHutungamiri nehurongwa hweSangano haifaniri kutorwa sedambe nevana vaMwari.</p>
<h6>Kuteerera nekuzviisa pasi pemaSimba aMwari</h6>
<p>Pfungwa iyi inoreva kuzviisa pasi peShoko raMwari. Inotanga nekuzviramba nekuzviisa pasi pemirairo nemitemo inobva kune chero avo vakapiwa masimba. KumaKristu, zvinooonekwa nekuita kana kusaita sezvinorehwa naMwari. Shoko raMwari rinofanira kugamuchirwa nekutenda. Noah na Abrahama varipakati pemiyenzanisoyakanaka yekuita kwakadaro. Vakatenda shoko raMwari kunyangwe paivanezvigumbuso.</p>
<h6>Kumukira masimba akagadzwa</h6>
<p>Dzimwenguva kumukira uku kunotanga kwakapfava asi kuchiramba kugamuchira chero simba ripi zvaro, tevere kunokura kuita kupanduka kuri pachena kuramba zvimiso, hurongwa nemasimba aMwari. Masimba ehutungamiri anogona kuva pachikamu chemhuri, chenharaunda, kana cheSangano. Kupandukira masimba aMwari kunogona kuve tuso rechindini, netsika dzekuzvikudza.(Isa14:12-15). Kunogonawo kuva nembeu yacho mukuzvikudzakunemidzi yakadzika mupfungwa yekuti &ldquo;ndinoziva&rdquo; kana kuva nepfuma zhinji, chinzvimbo chepamusoro kanasimba. Lucifer akanga aine njere dzakawandisa (Eze 28:3-7). Akanga akafukidzwawo nembiri yakakura, uye aiine chinzvimbo chepamusoro seKerubi rinofukidzira kubwinya kwembiri yaMwari. (Eze 28:12-15). Akabatikana nekufunga zvinoonekwa zvaakanga apiwa akazadzwa nekuda nzvimbo yepamusoro inopfuura nekukura iyo akanga apiwa. Pakupedzisira akapandukira hurumemnde yaMwari nehurongwa hwayo hwose. Mumazwi mapfupi,Lucifer akatadza kutakura mbiri yaakanga apiwa.</p>
<h6>Kupanduka Kuburikidza Nekunzwira</h6>
<p>Kupandukira hutungamiri kunogonawo kukonzerwa nekunzwira avo vanopanduka. Izvi ndizvo zvakaitika kungirozidzakarasika kubva kuDenga. (Rev 12:3-4). MuEdeni, Adamu na Eva vakapanduka nekuda kwekunyangerwa uye kupesvedzerwa.(Gen 3:1- 4). Saizvozvowo, mardzi avanhu ese anouya kumashure kwaAdamu naEva, ari</p>
<p>panjodzi yekunyengera kwaSatani nemweya wekupandukira zvimiso zvekurarama zvakaiswa zvikasimbiswamuBhaibheri.</p>
<h4>Yambiro!</h4>
<p>Kana Hutungamiri hweSangano hukanzwisiswa zvakanaka nekutevedzwa nemazvo, hukama hwevanhu hunorapika nekukasika, uye panove nehuvhangeri hwakarongeka, basa roitwa nekuzadziswa zvine hudzamu. MuEden, Mwari vakagadza Hutungamiri hunenduramo pakati pevanhu nezvisikwa zvese (Gen 1:26- 30; 2:15-25). Mumashure mezvo, Satani akanyengedza Adamu naEve kuti vapandukire zvimiso zvehutungamiri hwaMwari nekukanganisa hurongwa hwacho.(Gen 3:1-4). Kunyonganiswa kwakaitwa hurongwa hwaMwari kwakavasiya vasina sungawirirano uye vave mumatambudziko. Hukama hwavo nezvisikwa zvose hwakatanga kuvava. Pakarepo zvisikwa zvose zvakarasa hukama hwakateramira, uye nhamo nematambudziko zvakauya kusanaganisira nerufu.</p>
<p>Nokudaro, Hoﬁsi huru yeSangano remaAdventists mupasi rose (The General Conference of the Seventh-day Adventist)inokumbira ichiti:</p>
<p>&ldquo;<em>Mwari vakagadzira hurumende yenyika yose yakateramira iinesimba rekusika. Akatipa nyika kuti tiitungamire! Ngatibatane tose pakutsvaga kuti tingavaka sei nenzira yaMwari kuti titungamirire maSangano edu echiKristu neminongedzo netsika dzake. Ngationei paSimba rake reHutungamiri nzira zatingashandisa dzekuzvininipisa, dziripachena, uye dzinotenderwa. Tingagona here kuisa chimiro cha Kristu muzvose izvi kuti tidzokere &ldquo;Kuhutungamiri uhwo Mwari aitarisira muEdeni?</em>&rdquo;General Conference of the Seventh- day Church, Global Camp-meeting, 2021. (Accessed on 25 April, 2022).</p>
<p>Kutevedzera nzira yemuBhaibheri yeHutungamiri hweSangano kunobatanidza Sangano kuti rigone kuzadzisa donzvo raro, uye nekugadzirira nhengo dzaro upenyu husingaperi huri kuuya.</p>
<p>Hutungamiri nehurongwa hweSangano zvinotsvaga kuchenegtedza zvidiso zvebasa raMwari apo Sangano ririkukura. Kuti vanhu vararame vachi tevedzera izvo zvinonzi ndizvo zvinoshanda, kana kunzwisisika, zvinogona kuitakuti basa rite kana kutadzisa kuzadziswa kwedonzvo reSangano. Tsika iyoyi inogona kutungamirira kunzira zhinji dzinogadzirwa nevanhu dzematungamirirwo ekereke yeChiKristu.</p>
<h4>Mhando dzeHutungamiri hweSangano</h4>
<p>Testamende Yekare (OT) inoratidza nzira dzisiri pasi penhatu dzezveHutungamiri hweSanagano.</p>
<h6>(1) Hutungamiri hwaMwari (Theocracy)</h6>
<p>Hurumende tsvene apo Mwari pachake aitonga, kutungamirira, kana kutaura pachake kuvanhu vake dzimwe nguva kuburikidza nevaPrisita, Vaporoﬁta, kana Madzibaba (patriarchs). Vasanangurwa ava vaigamuchira shoko, kana rairo kana kutonga kubva kuna Mwari pachake achizviitira vana Vake. (Deut 1:9-18). Panedzimwe nguva, Mwari aitaura kuburikidza nechidzitiro chechipfuva choMuPrisita Mukuru achishandisa yainzi Urim ne Thumim(Exo 28:30; Lev 8:8; Num 27:21; Deut 33:8). Munzira iyi yeHutungamiri, Bhuku yemurairo (The Torah) ndiyo yaiva nezvimiso zvehurongwa hweSangano. Bhuku iyi ndiyoyaiva nomutemo waivawo Bumbiro Remutemo revana VaIsraeri, uye mirairo yaivadzidzisa tsika dzechinamato.</p>
<h6>(2) Gutsaruzhinji (Democracy)</h6>
<p>Iyi ihurumende yevanhu inotungamirirwa nevanhu nemiwono yevanhu. Munguva dzehutongi hwe Greco-Roman,nzira iyi yehutongi yaizivikanwawo sekuti laodocea.</p>
<h6>(3) Simba remumwechete (Autocracy)</h6>
<p>Iyi inzira yehutongi apo munhu mumwechete anotonga vose nechisimba achivatakudza zvaanoda nezvidiso zvake pamusoro pavo. Sangano raMwari harifaniri kumbotongwa nenzira iyi kwete. Munguva yemaMadzimambo neVaporoﬁta, vana vaIsraeri vakaramba Hutongi hwaMwari pachake (Theocracy) vakasarudza iyi nzira yeutongi.</p>
<p>Mukereke dzese dzeChiKristu panyika, kune nzira ina dzeHutungamiri hweSangano dzinoshandiswa, asi zvakadaro, zvinoshamisa kuti imwe neimwe nzira inonzi irimo mushoko raMwari.</p>
<p><strong>Hutungamiri hwemaBhishopi (The Episcopal System) </strong>Apo hutongi nehutungamiri hweSanagno hunoitwa neMabhishopi chete (Episkopoi) uye samba ravo rinotendwa kuti rakabvira panaKristupachake, achivapa saivo vakatevedzera vaApostori. Mutsika iyi yeHutungamiri, masimba ekutonga ari mumaoko eMabhishopi, tevere vaPrisita pedzisire neMadhikoni.</p>
<h6>Hutongi hweSangano (Congregationalism System)</h6>
<p>Iyi nzira yeHutungamiri hwesangano inotenda kuti vanhu (Sangano-local church) ndiro rine masimba ose ekuraira kafambiro keKereke. Chinonyanya kukosheswa nekutsimbidzirwa kuzvitonga (autonomy) kweSangano repamusha (Local church). Nekuda kwaizvozvo, simba rekutungamirira rinenge riine nhengo dzeSangano repamusha. Zvichireva kuti sangano iri ndiro rinesimba rekuunza kana kubvisa Mufundisi waro.</p>
<h6>Hutungamiri hwaPapa (The Papal System)</h6>
<p>Sekutaura kurikuita zita racho, nzira iyi yeHutungamiri hweSangano, simba rose rinopiwa kunaPapa. Pazasipake pane dare rinotonga Sangano revanonzi</p>
<p>maCardinals, Archbishops, Bishops, neVaPrisita. Sangano repamusha (Local church) nemunhuwo zvake/nhengo yeSangano Havana chekutaura pamatungamirirwo nematongerwo eKereke.Hutungamiri hweVamiririri (The Representative System): Nzira iyi yeHutungamiri hwesangano inotenda kuti simba muKereke rinouya nekuva nhengo yeSangano nokudaro riri munhengo dzeSangano, asi basa rinopiwa mapoka anomiririra nhengo idzi panguva yoga yoga uye mapazi esangano nevatungamiri vanosarudzwa kutungamira Sangano</p>
<p>Kunyangwe zvazvo imwe neimwe yenzira dzehutungamiri idzi iine zvakasimba nezvisina kusimba, Sangano remaSeventh-day Adventist rinoshanda nenzira yechina yakurukurwa pamusoro (the Representative).</p>
<ul>
<li><strong>Hurukuro: </strong>Kunaka nekuipa kwenzira imwe neimwe yehutungamiri hwesangano pane dzakanyorwapamusoro</li>
</ul>
<ul>
<li>Nzira ndekutanga nhatu dzine dambudziko rekusaenzanisa simba pakutungamirira. Nzira yeEpiscopal neye Papal inoratidza kuti simba riri kunyanya kuwandira kuvatungamiri Munzira dzakadaro, vatungamirivanoshanda variko kumusoro kwehupenyu hwavo hwese zvisinei nechimiro chavanenge vave pakutenda panguva dzakasiyana-siyana. Nhengo dzeSangano hadzina chekutaura, nokuti vanongova vateveri bedzi.</li>
<li>Nzira yeCongregational inosiya simba rakawandisa kuSangano repamusha (local church). Kunyangwe pfungwa yekushanda tese nenhengo dzeSangano yakanaka kusvika pane chimwe chidanho, zvinoita dambudziko kana Sangano iri ravekungodoma nekudzinga Mufundisi wavo Mukuita kwakadai, Vafundisi vanorasikirwa nechimiro chekudanwa kwavo nengari yekutyira basa ravanenge vachipinzwa nekubudiswa nenhengo dzeSangano, saka vanorerutsa simba reVhangeri, uye chimiro chakatwasuka chehufundisi hwavo, pakupedzisira vanorasikirwa nepfungwa yehuvhangeri.
<ul>
<li><strong>Hurukuro: </strong>Sei sanagno remaSeventh-day Adventist richisarudza nzira yerepresentative system?</li>
</ul>
</li>
</ul>
<p>Sangano reSeventh-day Adventist rinoraramira kugadzira vadzidzi vaJesu Kristu sezvinopiwa basa muna<strong>Mateo 28:18-20 </strong>uye zvichizojekeswa munaZvakazarurwa 14:6-12. Kuti rikwanise kuzadzisa chinangwa chekutumwa uku,Sangano rinotenda mukutevedzera zvimiso neminongedzo yeHutungamiri hweSangano sezvinopiwa muBhaibheri pamwechete neMweya weChiporoﬁta zvichizosanganisira nezvinopiwa neminogedzo yehurongwa weSangano. KuSanagno iri, nzira yeRepresentative yehutungamiri nehuongwa hweSangano inoratidza kuti inovapa kakuenzanisa simba muhutungamiri. Apo nhengo dzeSangano dzinomiririrwa muhutungamiri, asi nhengo idzi ndidzo dzine simba pakusarudzwa kwevatungamiriri nevamiriri vadzo. Panguvaimwecheteyo, vatungamiriri veSangano vanopiwa basa</p>
<h4>Zvombo zvekushandisa paHutungamiri hweSangano</h4>
<p>Sangano reSeventh-day Adventist rinoshandisa zvombo zvakakosha zvingasvika zvitatu mukutungamirwa kwarozvinoti: Bhuku rinotsanagura mafambiro eSangano (the Church Manual), Bumbiro remutemo(Constitution), uyeBhuku reminongedzo nemirau yezvekushanda muSangano (<strong>the General Conference</strong><strong> Policy</strong>).Bhuku rinonzi (<strong>The Church Manual</strong>) rinonyanyo shandiswa mukutungamirirwa kweSangano munharaunda (<strong>Local churches</strong>) mupasirose. Rinotsanangura kashandiro kangaitwa mukutungamirwa nebasa reSanagno rega rega riri munharaunda. Apo Conference yoga yoya ichishanda nebumbiro remitemo (<strong>the Constitution</strong>) mubasa rayo, asowo inoshandisawo bhuku rezvemitemo nemirau yezvekushanda muSangano (<strong>the General Conference Working Policy</strong>) mukushanda kwayo, uye inoshandawo ichiratidzwa gwara rebasa neHoﬁsi yeDivision yemudunhu rayo.</p>
<p>Izvi ndizvo zvimwechetewo nemashandiro echikamu che <strong>Union Conferences </strong>necheDivision: avovanoshandisawo Bumbiro remitemo (<strong>Constitutions</strong>) pamwechete nethe General Conference WorkingPolicy. Zvombo zvose izvi zviri zviviri zvakafanana pakuti hakuna chikamu chinesimba rekuzvigadzirira kanakushandura zvakanyorwa nenzira yavanoda. Zvinyorwa izvi zvinobata zvinhu zvakafanana nezvinotendwaneSangano rose kubva muBhaibheri (fundamental doctrines),nezvimwe zvinotsanangura kuti 'timbori vanani uyetinechinangwa chei? Kana pangaita chikonzero chekushandura zvakanyorwamo, zvinofanira kuita bedzi kanaSangano rose pasi rose ragara musangano waro mukuru unonzi (GC in Session). Bhuku rezvimiso rinonzi <strong>The General Conference Working Policy </strong>rinoraira mapazi ese eSangano kuti acherechedze simba redare gurupasi rese re the General Conference Session <em>&ldquo;sendiro rinesimba repamusoro rarinopiwa neSangano reSeventh-day Adventist Church pasi peraMwari&rdquo; </em>(B 10 22). Simba iri re GC in Session rakasimudzirwawo naE. GWhite; sezvatorwa pamusoro kubva mubhuku reWorking Policy sezvimwe zvaakataura. Asi zvakadaro, pane kusanzwisisa kuripo pamusoro pezvaakanyora nezvesimba musangano reAdventist Church, nokudarongatimboongororai nepapfupi zvinotevera.</p>
<p>Zvibvumirano zvinosvikwa nekusungwa kuhoﬁsi ye GC mumisangano yayo zvinosungirwa zvikamu zvese zvepasikuzvitevedza. Kana pangava nepane mutsauko mune rimwe divi renyika, ipapo panogona kupiwa mukana wekuti divi iroro ripiwe simba rekusunga zvingasungwa, asi samba rinofanana nere kukwereteswa, zvichireva kuti simba pacharo rinopiwa neSangano mupasi rose (world Church). Kana dzave nyaya dzakafanana nehukama pakatipemapazi eSangano pazvikamu zvawo, basa remapazi mumahoﬁsi, kupiwa kwezvitupa zvebasa kuvashandimuzvikamu</p>
<p>kwenguva pfupi yakatarwa. Nokudaro, nzira yeHutungamiri yeRepresentative haisiyi mukana pachidanho chipi zvacho chehutungamiri kuti munhu kana vanhu vawane simba risingatuvidzwi sezvingaitwe nemuridzi wechinhu.</p>
<p>Richishandisa nzira yeHutungamiri yeRepresentative , sangano reSDA rakarongwa muzvikamu zvinokwana zvinazvekutungamirwa kwaro senzira yekuyedza kuzadzisa chinangwa charo chehuvhangeri: <strong>(a) </strong>Sanagno repamusha/munharaunda (the local Church); <strong>(b) </strong>Mubatanidzwa wemaSangano munharaunda (the Conference); <strong>(c)</strong>Mubatanidzwa wemaConference mudundu (the Union Conference); uye <strong>(d) </strong>Mubatanidzwa weSangano mupasi rose (the General Conference). Mahoﬁsi eSangano anodaidzwa kuti maDivisions, anoshanda sezvikamu zveHoﬁsihuru yethe General Conference kuti atungamirire kufambiswa kwebasa mumatunhu akatsaukana mupasi rose.</p>
<p><strong>Basa remitemo yezvehutungamiri hweSanagno (Church Policies) </strong>Unganidzo yemitemoneminongedzo iyi inoreva zvimiso zvakagadzirwa neSangano nenzira yekuti zvibatsire pakutungamirirwakwesanagno kubvira pasi pasangano remunharaunda (local church/congregation) kusvika kumusoro kuHofosi yepasirose yeSanganoto (the General Conference). Zvimwe zvinokoshera mirawu iyi zvinosanganisira: kuti pavenekurongeka, kubatana pakuiita basa nekuzadzisa chinangwa chesangano, uye kubatsira kuti tinzwisise kutikuti tiri vanaani pamwechete seSangano mubasa redu pasi rose. Izvi zvinoreva kuti chikamu chipi zvachochesangano kubva pasangano remunharaunda zvichikwidza, chikatanga kuzviisira mitemo yachoinoenderananavo pavari nezvidiso zvavo, izvi zvichafanana nekuzvirwisa kweSangano pachezvaro rigotadza kuzadzisazvinangwa zvaro.</p>
<p>Mitemo, mirau neminongedzo yeSangano iyi inobatanidza zvose zvinoreva zvatinotenda kusanganisira: kutenda kwedu kumwechete, kugoverana pachinangwa chedu tose cheku &ldquo;koka vanhu vose kuva vateveri vaJesu Kristu,kuparidza ivhangeri isingaperi sezvainopiwa neshoko rengirozi nhatu, uye kugadzirira nyika kuuya nekukasika kechipiri kwaJesu Kristu.&rdquo; Nemamwe mazwi, mirau, mitemo neminongedzo iyi iri kutsvaga kubatsira nhengo dzeSangano kuti dzinyatsoshanda zvine pundutso mukuzadzisa basa reshoko rehuporoﬁta uye kuramba takabatana &ldquo;munyasha dzaShe wedu Jesu Kristu, murudo rwaMwari, nekuwadzana kwaMweya Mutsvene&rdquo;. <strong>(2 Cor 13:14). </strong>Naizvozvo, mukusimudzira zvinopiwa neminongedzo yeSangano iyi, zvinoratidza chidiso cheSanganomukubatanidza vanhu mukutenda, mukuita, uye pamusoro pazvose, kusimudzira Kristu kunyika sezvo akataura mumunamato wake muna <strong>(John 17:21-23)</strong>.</p>
<p>zvavo, kupinzwa basa kwevashandi kuenda kana kubva kune dzimwe nyika, nezvine chekuita nemitemo yekubatwa nekushandiswa kwedzimari, komiti inonzi the GC Executive Committee kazhinji kacho ndiyo inopiwa sambapamusoro pebasa iri, asi pamusoro pezvose, musangano mukuru we the GC Session ndiwo unesimba muSangano reSeventh-day Adventist Church. Izvi zvinotsigirwa nebumbiro remutemo re the GC Constitution, By-laws, andWorking Policy.</p>
<h4>Kusiyana, kubatana, neSimba reSangano</h4>
<p>Kunyangwe zvazvo Sangano r ichitsimbidzira kukosha kwekubatana munezvatinotenda nemaitiro, rinonzwisisawo kuti kune musiyanowemapoka evanhu nekuda kwetsika dzenharaunda dzinogara nhengo dzaro. Zvinogonawo kudaro kuti kunozova nekakuti siyanei zvishoma pakaitirwo kezvinhu muSangano, asi dzidziso hadzigoni kusiyana nekuda kwekusiyana kwemarudzi evanhu. Nokudaro panofanira kuva nemicherechedzo iri pachena yezvinhu zvidiki zvingasiyanisa kaitirwo kezvinhu zvinogamuchirika neshoko pakati pevatendi.</p>
<p>Kazhinji kacho, Satani anoshandisa kusiyana kwevanhu mutsika dzavo sechombo chekupatsanura Sangano raMwari. Mubhuku raVakorinte vekutanga, kubatana kwevatendi kwakanyanya kukanganiswa nekuda kwekusiyna kwemaonero avo pazvinhu zvakafanana nekuti: (1) chii chinonzi njere dzechokwadi, (2) nyaya dzekuparirana mhosva nekuendesana kumatare, (3) maitiro maringe nekusiyana kwezvipo zvemweya, (4) nyaya dzekusazvibata nehupombwe; (5) Nyaya dzekunamatwa kwezvifananidzo; (6) kusiyana kwemarudzi[MaJuda neVahedheni pahukama hwavo]; (7) zvinechekuita nezvinoreva chirairo chatenzi; (8) chimiro chevakafa, nezvimwe zvakadaro. Chikamu chinotevera pazasi chinoda kutaridza zvimwe zviri hwaro zvinogona kubatsira Sangano kuti richengetedze kubatana mukusiyana kwevanhu.</p>
<h4>Mibvunzo yehuruKuro</h4>
<ol>
<li>Kusiyana kwevanhu kunogona kuva chikomborero kan chigumbuso mukuzadziswa kwebasa reSangano?Kurukura.</li>
<li>Kurukura pamuroro pe Nzira yekugadzirisa dambudziko yakashandiswa muna<strong>Mabasa 15 </strong>takatarisakugadziriswa kwematambudziko emusanganno zvikuru munyika Kushandisa kunoita Pauro muenzaniso wemuviri achireva Sangano/ kereke (<strong>Vaefeso </strong><strong>4:12</strong>), kunoburitsapachena kuti kubatana kweSangano mukusiyana kwenhengo dzaro ndechimwe cheminongedzo mikuruyeSangano raMwari. Kusiyana uku kunonyatsoshanda kana nhengo dzeSangano dzichitsigirana, uye dzichishandidzana</li>
</ol>
<p>panzvimbo yekuzvimiririra. Musanago rimwe nerimwe rine hutano, nyaya dzematare ekusunga zvisungo anoitwa munharaunda kana mumatunhu kazhinji. Zvisungo zvikuru zvinoitwa padanho repamuoro re (The General Conference in Session) kuburikidza nevamiririri vemapazi ezvikamu zvose.Kukunda muyedzo wekuda kuitazvisungo wega.</p>
<p>Kunyangwe zvazvo Bhaibheri riine munongedzo iripachena nedzidziso dzakasimba dzinogona kubetserapakubatanidza Sangano mukuita chinangwa chimwe, muyedzo wekurashika nekusindimara uchitungamirira vanhu mutsika yekubatana pakupanduka unogara uchiwanikwa muSangano raMwari. Sezvo tsika yakadai ichitsvaka kusvibisa chimiro cheSangano nebasa raro, Sangano harigoni kuramba rakanyarara tsika iyi ichienderera. Nokudaro, kune minongedzo nematanho aripachena anofanira kutorwa kugadzirisa matambudziko akadaro.</p>
<p>Chikamu chimwe nechimwe chehurongwa hweSangano kubvira pazasi paSangano remunharaunda kusvika kumusoro, chakapiwa masimba nekodzero kubva kuSangano rekuita basa. Kuwanda kwesimba iri kunoenderana nechinhanho chechikamu ichi pahurongwa hweSangano. Sangano remunharaunda rega-rega rinenge riri pasi pehoﬁsi yeKonfarenzi unoumbwawo nemaSangano ari munharaunda yayo. MaKonfarenzi anechitsama anoumbawo mubatanidzwa unonzi Union Coference iyowo inezenge yave pasi pehutungamiri hweGeneralConference. Chikamu chimwe nechimwe muhurongwa uhu chinopiwa simba kuburikidza nenhengo dzinosarudzwa kunomiririra zvikamu zviripasi pacho mukuita basa rekusunga zvisungo.</p>
<p>Pamusoro pebasa rinoitwa pamuSangano mukuru wechikamu chega chega wekuronga nekuongorora kufamba kwebasa unonganzi (Constituent Meetings, Annual or Mid-year Councils), kunofanira kuvapo nekutaurirana nekuonesana pakati pevatungamiri vekumahoﬁsi ezvikamu sezvinosimbiswa mugwaro rezvisungo nemirau reGeneral Conference Working Policy (B 40 20; 40 25;</p>
<p>45 05). Rinoti <em>&ldquo;zvazvinoreva pakuti chimiro chesangano papfungwa yekumiririra (representative character)&rdquo; </em>ndezvekuti chikamu chega chega chinoshanda pamwechete chichiwana masimba kubva kunezvimwe zvikamu muhurongwa hweSangano, zvekuti hachigoni kumira chega chisingafananidzwi nezvimwe zvikamu muhurongwa hweSanagno. Kushandidzana uku ndikowo kunofanira kuwanikwa pakati peKereke yemunharaunda nemufundisi wayo.Muchidimbu, kana chikamu chichiita zvisungo, chinowanawo pfungwa kubva kunezvimwe zvikamu. Izvi hazvifanani nezvinoitwa nemamwewo masangano, asi simba rinowanikwa pazasi mukereke yemunharaunda rinoyerera richikwidza kuburikidza nemakomiti anosarudzwa richienda kumusoro kusvika ku General Conference.Nemuwono uyu wekuyerera kwesimba richikwidza kumusoro, <strong>komiti huru ye the GC executive</strong></p>
<p><strong>inozova nesimba rose, richiganurwa nemirau nezvisungo zvakatenderanwa, pamusoro pekufamba kwebasa resangano mupasi rose, inova ndiyo nzira yekubata kwesimba rayo, kwete neimwe nzira. </strong>Zvirimukati metsika yemashandiro e representative, zvinoreva kuti basa rinoitwa mukutaurirana, kubvumirana, kuonesana, nekusunga zvisungo kuburikidza nemakomiti evanosarudza muzvikamu vachibva pakati penhengo dzeSangano vachiendawo kumisangano yezvikamu zvekumusoro.</p>
<p><strong>Hurukuro: </strong>Kurukurai pamusoro pezvinoreva pfungwa yaKanyorwa nemavara makobvu mundima duku iri pamusoro.</p>
<p>Gwaro reThe GC Working Policy rinotaura kuti <em>&ldquo;hakuna hoﬁsi/ chikamu chinonzi mission, conference, kana unionchine kodzero yekusunga chega zvisungo panyaya dzinokosha, kana kubvumirana kusiyana nezvakasungwa nedare riri pamusoro pavo (higher level of structure) iro rine simba rakapamhama. Kunyangwe zvazvo sangano remunharaunda (the local church), kana the conference/mission, kana the union vese ava vaine misangano yavo yavanoita pazvikamu zvavo, zvidanho zvavo &ldquo;hazvina simba rekuzvipa kana kuzvitonga, uye harigari nekusingaperi. Asi samba ravo rinokwereteswa nekuvimba&hellip;kubva kukomiti yechikamu chiri pamusoro pavo, kana kubva kumusangano mukuru (constituency session) wechikamu chepamusoro pavo muhurongwa hwesangano, uye, zvinongogoneka bedzi kuburikidza nekuvhota kwemusangano wechikamu chepamusoro (constituency session), kana nedare rekomiti yakasarudzwa ikapiwa simba yedare rechikamu (authorized executive committees)&rdquo;</em></p>
<p>Senzira yekudzora vanenge vorasika, chikamu chimwe nechimwe chesanagno chinesimba rachakakwereteswa kuti chigone kuona kuti pawanikwa kubatana muzvikamu zviduku zviri pasi pacho. Nekuda kwechikonzero ichi, pese panoitwa matare ekuranga vanenge vatsauka, matano akafanira ngaatorwe zvichitsvaga kudzosa mudangaavo vanga vorasika, uyewo kuyambira vamwe vose.</p>
<h4>Rairo kubva kunaE.G. White Pamusoro Pekusunga Zvisungo Uye Nekusiyana Kwatakaita.</h4>
<ol start="1894">
<li>G. White anoti- <em>&ldquo;kubatana mukusiyana kwedu kunodikanwa mumapazi ese ebasa guru raMwari. Iri izano raMwari, nemurawu unowanikwa muzvisikwa zvose. Munjere dzaMwari munowanikwa kusiyana&hellip;.asi achigonakubatanikdza muukama zvidimbu zvose pamwechete, kuitira kuti basa riitwe murugare rekuzadzisa zano rake gurureruponeso.&rdquo; </em>E. G. White, Letter 71, 1894.</li>
</ol>
<p>Anoenderera mberi achiti &ldquo;Shoko raMwari haripi rezinesi kumunhu umwechete kuti</p>
<p>ape mutongo nepfunga dzake achipikisana nemuono weSangano, uye hatenderwi kumanikidzira muono wakeuchirwisana nemiwono yeSangano. Dai pasina kuranga kweSangano nehurumemnde yeSangano, Kereke yaiparara muzvikwata, yaisazobatana pamwechete semuviri. Kwakagara kuchivapo nevanhu vakazvimiririravanofunga kuti ndivo vanechokwadi, vachiti Mwari wakataura kwavari zvine mutsauko, akavafemeranekuvatungamirira. Umwe neumwe wavo anemiwono yake inokosha kwaari , uye anoti miwono yake inotsigirwa neshoko raMwari. Umwe neumwe anepfungwa yake, ane miwono inoenderana naye, achiti miwono yake inobva zvikuru pashoko raMwari. Umwe neumwe anepfungwa yekutenda inosiyana, asi anoti chiedza chakatsanagurika chinobva kunaMwari. Ava vose vanosuduruka kubva pamuviri waKristu&rdquo; E. G. White, Testimonies, volume 3, 428.</p>
<p>Huchapupu hwakadai hausiyi mukana wekupa miwono yemunhu simba kupfuura miwono yevamwe vakabatana, vose vanofanira kuedza kunyengetedza Sangano rose, uye kubvuma kuvapasi pesimba reSangano. Muono uyu unowirirana nezvimwechetezvo zvakapiwa seyambiro na E. G. White achiti; &ldquo;Ndakaratidzwa kuti hakuna mutongowemunhu umwe unofanira kuturwa kumutongo weumwe munhu. Asi kana muono we the General Conference, rinova ndiro simba guru iro Mwari akaisa panyika waitwa, muono wemunhu kana mutongo wemunhu unofanira kukandwa pasi. Mhosho yako yakava yekuramba wakabata pamuwono wako uchirwisana nezwi resimbarepamusoro iro Tenzi akaisa panyika.&rdquo; Ibid, Testimonies, volume 3, 492.</p>
<p>Musangano re Seventh-day Adventist, samba repamusoro haripiwi kumunhu mumwechete. Mai White vanoyambira pamusoro petsika iyi vachiti &ldquo;pfungwa dze munhu mumwe, mutongo wemunhu umwe, hauogoni kuvimbwa nawo.&rdquo; E. G. White, Testimonies, volume 3, 445. Asi zvisungo zvonokosha zvinofanira kuitwa mushuremekuwanagwara kubva kune zvimwe zvikamu zvehurongwa hweSangano uye zvichiwirarana nezvakasungwa kare neSangano rese. Tsika iyi yemashandiro inobatsira kuchengetedza kubva mukupatsana nekurasika, ichikurudzira kubatana muhupenyu hwesangano nekutsikidzira pfungwa yebasa.</p>
<p>Muzvapupu zvose zvataura pamusoro zvinotaurwa na Mai White pamusoro pesimba re General Conference, vanoyambirawo kuti kana zvichiverengwa zvinofanira kunzwisisiwa mupfungwa huru yezvakanyorwa muzvinyorwazvavo.</p>
<h4>Pfupiso Nekupendera Chidzidzo</h4>
<p>Muchidzidzo chino, nyaya zhinji dzinechekuita nehutungamiri nehurongwa hweSangano dzakurukurwa. Mwarindiye muvambi weHutungamiri nehurongwa</p>
<p>hweSangano. Hutungamiri nehurongwa hwesangano hune chekuita nekunamata Mwari Musiki uye nekushumira kuvanhu vachigadzirirwa kusingaperi kunouya. Kunyatsonzwisisa nekunyatsoita nemazvo hutungamiri hwesangano kunobatsira kuzadzisa basa resangano. Mwari anoshuvira kuti zvisikwa zvose, zvinonekwa nezvisingaonekwi, zvive pasi pehutungamiri Hwake hwaakagadza. Satani akapandukira pfungwa yehumwari iyi akawa kubva kudenga. Kune rumwe rutivi, Satani anoshanda zvakaomarara kufurira vanhu kupandukira zvimiso zvehutungamiri hwaMwari. Chimiro ichi chinoratidza kuti nyaya dzeHutungamiri hweSangano dziri pakatipehondo huru pakati pezvakanaka nezvakaipa.</p>
<p>Kunemhando dzakasiyana zhinji dzezvekutungamirwa kwemasanagno. Sangano re Seventh-day Adventists rakasarudza kushanda nemhando ye The Representative system nokuti nehwaro hwayo muBhaibheri rose mumatestamende maviri yekare neitsva. Mhando iyi yehutungamiri inokurudzira kubatana pakati pevatendi nekuona kuti hakuna munhu umwe anova nesimba rose kuti atonge sekunge ndiye muridzi. Mumando iyi yeRepresentative, kune zvikamu zvina zvehurongwa hwesangano re SDA zvinoti: (a) the local Church; (b) theConference; (c) the Union Conference; and</p>
<p>(d) the General Conference. Zvikamu zvemaDivisions, zvingori mapazi ehoﬁsi huru pasi rose ye the GeneralConference zvichiita basa rekutungamira kufamba kwebasa muzvikamu zvenyika pasi rose.Zvisinei nekuwanda kwezvakanakira mhando iyi yehutungamiri, kubatana kwevatendi kuri panjodzi nokuda kwetsika yekupanduka inoonekwa mukusateerera zvimiso nezvisungo zvesangano. Zvisinei nekuti kupanduka uku kwaitika pachidano chechikamu chipi, kuita uku kunetsika yekushaisa sangano rese imba rekuzadzisa zvinangwa zvebasa raro.Kunzwisisa uku kunoratidza kuti sangano harifaniri kusiyana nemhando iyi yehutungamiri, nokuti mukudaro, zvimisonezvinangwa zvaro zvose zvingawira pasi. Ma Union Conferences anofanira kushanda achiwirirana nehutungamiri hwe the General Conference'; saizvozvowo, malocal Conferences anofanira kushandidzana nema Union Conferences. MaSangano emunharaunda (Local churches) anofanirawo kuita saizvozvo mukushandidzana nemaConferences kana Missions avo.</p>
<p>Nokuda kwekukosha kwebasa resangano uye kubatana, Kereke inofanira kutsvaga kusunga zvimiso zvayo nekubatana kwayo mukushandidzana kwezvikamu zvayo kubva muBhaibheri neMweya weChiporoﬁta, pamwechetewo nekusimudzira zvimiso zveSangano (Church policies). Minamato mizhinji inodikwanwa kunamatira zvikamu zvose muhurongwa hwesangano kuitira kuti wakaipa arege kushandisa zvimwe zvikamu kuputsira pasi izvo zvakatengwa naKristu pachake neropa rake. Zvichakadaro, kuvimba neShoko raMwari ndiwo unofanira kuva musimboti wedu sezvakarehwa nemuporoﬁta Isaiah (8:20) achiti &ldquo;Dzokerai kumurairo nekuzvipupuriro, kana vasingaiiti sezvinoreva shoko, havangavi nechiedza&nbsp;chamangwanani.&rdquo;</p>
`

export default htmlContent