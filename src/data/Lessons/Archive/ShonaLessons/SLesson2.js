const htmlContent = `

<p><strong>C</strong><strong>hii Chinombonzi munembo weChikara</strong><strong>?</strong></p>
<p>Vamwe vanoti inumber ichanyorwa paruoko nepahuma pemunhu, vamwe vachiti icomputer chip ichaiswa pasi peganda remunhu, vamwewo vachizoti chinhu chisingaonekwi nemaziso emunhu. Munembo wechikara ndechimwe chezviporofita zvinotadza kududzirwa zvakanaka mubhaibheri rose asi ndicho chiporofita chakakosha kuchinzwisisa. Mukudzidza chidzidzo ichi tinofanira kutanga kutarisa zvakakosha, kunzwisisa mazita ari munyaya uye kunanga chaipo chaipo. Izvi hazviitwi nevanhu vakawanda pakududzira chiporofita ichi. Mukudzidza nyaya iyi tichamira zvakasimba mukutaura chokwadi nekuti Mwari anoda vanhu vake uye anoda kuti vanhu vake vazive chokwadi. Nyaya iyi haisi kubva kwandiri asi iri kubva kuna Jesu Kristu. Zvinofanira kuzivikanwa kuti nyaya iyi haisi kurwisana nemunhu asi nemasimba erima, kwete nemweya yevanhu asi netsika dzechinamato, kwete kurwa nevanhu asi nemasimba asatani. Tinomira munyaya iyi muchokwadi takabata munondo wekururama nekuponesa, kwete munondo wekuuraya. Kunavose vachagamuchjira munembo wechikara vachatarisana nerufu, zvingava zvisina kunaka kusabatsira Jesu kuti vanhu vanzwe vhangeri. Muchidzidzo chino bhaibheri ndiro ratichashandisa chete chete. Kanashoko raMwari bhaibheri rikataura hapana angapikisa. Zvinorehwa neshoko raMwari tinoita. Ndinokumbira kuti muverenge <em>Zvakazarurwa 13:1-8, 16-18, Zvakazarurwa 14:9-12, </em>tinamatire kuti mweya mutsvene atibatsire mukunzwisisa chidzidzo chanhasi.</p>
<p><strong>n</strong><strong>horovondo muChidimbu</strong></p>
<p>Zvinofanira kuziikanwa nekunzwisiswa kuti kubvira pakutanga kwakaita hondo huru pakati paMwari naSatani, hondo iyi yakatanga kare uye yava nenguva yakareba hondo iyi ichirwiwa kutanga Satani munyengeri achiri ngirozi yekuchadenga paakamukira Mwari. Dzimwe ngirozi dzakaenda kurutivi rwake, Satani nengirozi dzake vakaedzakutorera Mwari simba reuMwari. Mwari nedzimwe ngirozi dzisina kupanduka vakarwisa Satani nengirozi dzake kusvika vadzingwa kudenga. Lucifer akava munyengeri naSatani uye muurai. Pfungwa yaSatani yekuva Mwari hainakupera maari,</p>
<p>zvekuti paakadzingirwa pano pasi akasviko nyengera vanhu vaigara panyika kuti vamukirewo Mwari pamwe chetenaye. Mwari akapa vanhu simba rekusarudza wekushumira, Mwari musiki wavo here kana kuti Satani munyengeri. Hondo huru pakati paMwari naSatani iripo pamberi pedu, uye inotsanangurwa zvakanaka mubhuku razvakazarurwa. Bhuku rechiporofita rinobuditsa pachena kuti Mwari chiratidzo chavo chinoonekwa pavanhu vanomunamata nasatanivo ane chiratidzo chake chaanoisawo pavanhu vanomunamata. Sepanguva dzese Satani anoshanda kubudikidza nemasimba enyika anova anonzi nazvakazarurwa &ldquo;chikara&rdquo;. Chidzidzo chino chichabuditsa pachena kuti munembo wechikara chii, uchagamuchirwa navose vachanamata satani kana munhu asingazivi kuti munembo wechikara chii haazogoni kuuramba kugashira.</p>
<h3>1. Kuti munhu azive munembo wechikara, tinofanira kuziva chikara chacho kutanga. Bhaibheri rinotsanangura sei chikara?</h3>
<h4>Mhinduro</h4>
<ol>
<li>Chinosimuka chichibva mugungwa <em>(Danieri 7:1)</em></li>
<li>Chinosanganisa zvimwe zvikara zvinowanoikwa kuna <em>Danieri 7:2</em></li>
<li>Chinopihwa simba naSatani <em>(Danieri 7:2)</em></li>
<li>Chinevanga raifanira kuchiuraya <em>(Danieri 7:3)</em></li>
<li>Vanga rakazopora <em>(Danieri 7:3)</em></li>
<li>Chine simba guru munezvematongerwe enyika <em>(Danieri 7:3,7)</em></li>
<li>Chinesimba nezvechinamato <em>(Danieri 7:3,8)</em></li>
<li>Chinomhura Mwari <em>(Danieri 7:1,5,6)</em></li>
<li>Chinorwa nevatsvene nekuvakunda <em>(Danieri 7:7)</em></li>
<li>Chinotonga kwemwedzi 42 <em>(Danieri 7:5)</em></li>
<li>Chine number yechiverengo chezita racho &ndash; 666 <em>(Danieri 7:18)</em></li>
</ol>
<ul>
<li><strong>C</strong><strong>hinosimuka ChiChibva mugungwa </strong><strong>(z</strong><strong>vakazarurwa </strong><strong>13:1).</strong></li>
</ul>
<p>Gungwa muchiporofita rinomirira vanhu <em>(Zvakazarurwa 17:15) </em>nekudaro chikara &ndash; antikristu &ndash; chinosimukachichibva muvanhu mundudzi dziripanyika. Umambo wechiRoma wakabuda kuWestern Europe.</p>
<p><strong>s</strong><strong>hoko</strong><strong>rekutsanangura</strong></p>
<p>Zvichienderana nemutemo waMwari kuremekedza vanhu vose <em>(1 Petro 2:17) </em>tombomira ipapa tichitarisa katurike (catholic) kubva muumambo wechiRoma, kuona Mabasa akanaka avanoita kuvanhu. Zvipatara, dzimba dzekuchengeta nherera, kubatsira varombo nevasina pekugara pamwe chete nekuchengeta vakwegura. Mabasa aya ose anokudzwa navanhupasi rese. Kune rumwe rutivi catholic (katurike) vanezvimwe zvavakakanhganisawo izvo Mwari zvaasina kufarira zvaari kutaura mubhuku raZvakazarurwa. Mwari uyo anokomborera nekunyaradza anotsiura pamwe nekurova vanoita zvakaipa. Namatira kuti mweya waMwari akubatsire kunzwisisa patiri kuenderera mberi nechidzidzo.</p>
<ul>
<li><strong>C</strong><strong>hinosanganisa zvimwe zvikara zvekuna </strong><strong>d</strong><strong>anieri </strong><strong>7 (z</strong><strong>vakazarurwa </strong><strong>13:2)</strong></li>
</ul>
<p>Tarisisa maversi anotevera:</p>
<p><strong>Babylon:</strong></p>
<p>Chakaita- seShumba(Danieri 7 vs 4 ) Muromo seshumba (Zvakazarurwa 13&nbsp;vs 2)</p>
<p><strong>Medo-Persia:</strong></p>
<p>Chak-aita seber e(Danieri 7 vs 5 ) Tsoka sedzebere (Zvakazarurwa 13 vs 2)</p>
<p><strong>Greece:</strong></p>
<p>Ingwe (Danieri 7 vs 6 ) seIngwe (Zvakazarurwa 13 vs 2)</p>
<p><strong>Rome:</strong></p>
<p>Nyanga gumi (Danieri 7 vs 7 ) Kuva nenyanga gumi (Zvakazarurwa 13 vs 1)</p>
<p>Zvikara zvina zvemubhuku raDanieri 7, anobatanidzwa kuva antikristu kana kuti chikara nekuti katurike (catholic) inozvinamato zvakasiyana siyana kubva kuumambo una uhu. Kunamata kwezvifananidzo uku kwakaunzwa kuchurchchikava chinamato&nbsp;mumachurch echikristu kusvika nhasi. Katurike (catholic) yakaumba chinamato chayo kubva kuumambo weRoma. VeKaturike vanoti <em>&ldquo;mukukudza umambo weRoma, takatora tsika dzekushumira nedzedzidziso dzana Socrates, Plato naAristole, nedzakatorwawo kubva kumaBarbarians nekuByzantine neRoma, asi katurike yakaramba yakamira yegakunyangwe yakatora dzidziso nezvinamato zvakasiyana siyana&rdquo;. </em>Ander Retif, The Catholic Spirit, trans. By Dom Aldhelm Dean, Vol. 88 of The Twentietgh Cencuty Encyclopedia of Catholicism (New York, Hawthorne Books, 1959), p.85.</p>
<ul>
<li><strong>C</strong><strong>hikara</strong><strong>Chinopiwa</strong><strong>simba</strong><strong>,</strong><strong>Chigaro</strong><strong>neushe</strong><strong>neshato</strong><strong>(z</strong><strong>vakazarurwa </strong><strong>13:2)</strong></li>
</ul>
<p>Kuziva chikara tinoenda kuna Zvakazarurwa 12, apo church yaMwari inoenzaniswa nemhandara. Muchiporofita mhandara zvinoreva sangano raMwari <em>(Jeremiah 6:2, Isaiah 51:16) </em>mukadzi kana kuti mhandara inoonekwa ine mimbakuti ibatsirwe mwana. Satani anokundikana kuuraya mwana kuti shoko raMwari rizadzikise, asi mwana apedza basa rake anoenda kudenga. Zviripachena kuti mwana iva Jesu Kristu uyo mambo Herod aida kuuraya pakuurawa kwevana muBethlehem <em>(Mateo 2:16). </em>Shato ndiSatani uyo akashanda neumambo weRoma kubudikidza naHerod kuda kuuraya mwana Jesu. Satani anoshanda nemadzimambo enyika kuita mabasa akashata sezvaakaita neumambo weRoma.</p>
<p><em>&ldquo;Catholic church kunyangwe yaiva diki mukukura paumambo weRoma, yakagona kutendeutsa umambo weRoma. Chigaro cheushe weRoma chikava chigaro cheCatholic. Office yaPontifex Maximus weRoma ikava office yaPope&rdquo;. </em><em>Alexander ClarenceFlick, The Rise of the Mediaeval Church (reprint: New York, Burt Franklin, 1959), pp. 148, 149.</em></p>
<p>Zviripachena apa kuti catholic yakapiwa chigaro chayo nesimba kubva kuumambo weRoma.</p>
<ul>
<li><strong>C</strong><strong>hinevanga raifanira kuChiuraya </strong><strong>(z</strong><strong>vakazarurwa </strong><strong>13:3)</strong></li>
</ul>
<p>Vanga iri rakavapo apo Napoleon akatuma Alexander Berthier mukuru wehondo kunorwa neRoma akatora Pope Pius VI kuva nhapwa mugore ra1798. Napoleon akadanidzira kuti panonofira Pope katurike (Catholic) ndipo paichanofirawo. Mugore ra1799 Pope Pius vakafa kuFrance. <em>&rdquo;</em><em>Vanhu</em><em>vazhinji</em><em>vakati</em><em>kufa</em><em>kwaPope</em><em>kufawo </em><em>kweKaturike&rdquo;.</em><em>Joseph Rickanby, &ldquo;The Morden Papacy,&rdquo; Lectures on the History of Religion, Lecture 24, (London: Catholic Truth Society,1910), p. 1.</em></p>
<ul>
<li><strong>v</strong><strong>anga rekuuraya rakapora </strong><strong>(z</strong><strong>vakazarurwa </strong><strong>13:3)</strong></li>
</ul>
<p>Kubva pakumuka zvakare kweKaturike (Catholic) yakaramba ichikura pazvekunamata Mwari nezvematongerwe enyika</p>
<h4>pope ndiani:</h4>
<p>Pope ndiye munhu anozivikanwa zvakanyanya mupasi rino rose. Vanhu vanoona iye semukuru wezvechinamato anetsika dzechiKristu. Vatendi veKaturike (Catholic) nevasiri (non- Catholic) vanounganira kwaari kuda kumuona paanoshanya kunyika dzakasiyana siyana. Mugore ra2015 anotaura paungano remubatanidzwa kuAmerica kekutanga muupenyu weKaturike (Catholic). Sangano reKaturike ririkukura zvishoma nezvishoma mupasi rese muzvekunamata uye mumatongerwe enyika.</p>
<p>Zvinoratidza kuti vanga ririkutaurwa neBhaibheri ririkupora.</p>
<ul>
<li><strong>C</strong><strong>hiChaita hondo nevatsvene nekuvakunda </strong><strong>(z</strong><strong>vakazarurwa </strong><strong>13:7) </strong>Katurike (Catholic) yakauraya vanamati vainamata Mwarizviuru nezviuru munguva yeDark</li>
<li><strong>C</strong><strong>hiChava nesimba pamusoro pezvekunamata </strong><strong>(z</strong><strong>vakazarurwa </strong><strong>13:3,8).&nbsp;</strong><strong>w</strong><strong>ona tsanangudzo pa</strong><strong>e</strong></li>
<li><strong>C</strong><strong>hine simba guru munezvematongerwe enyika&nbsp;</strong><strong>w</strong><strong>ona tsanangudzo pa</strong><strong>e</strong></li>
<li><strong>C</strong><strong>hinomhura </strong><strong>m</strong><strong>wari</strong><strong>wekumusorosoro </strong><strong>(z</strong><strong>vakazarurwa </strong><strong>13:5,6) </strong>Vaprisita vekaturike vanomhura Mwari pakuti vanotivanoregerera zvivi zvavanhu, uye kuti vanomiririra Mwari pano</li>
<li><strong>C</strong><strong>hiChatonga kwemwedzi </strong><strong>42 (z</strong><strong>vakazarurwa </strong><strong>13:5)</strong></li>
</ul>
<p>Katurike (Papal) vakatonga kubva mugore raAD538 &ndash; 1798. Ndiwo makore 1260 kana mwedzi 42 dzichidudzirwa pachiporofita.</p>
<ol>
<li><strong> C</strong><strong>hiverengo Chezita rake </strong><strong>&ndash; </strong><strong>666 (z</strong><strong>vakazarurwa </strong><strong>13:18)</strong></li>
</ol>
<ul>
<li>MuVerseirimurikunzi <em>chiverengoichiizitaremunhu</em>. <em>Zvakazarurwa 15:2 </em>inoti <em>chiverengo izita rake</em>. Mubhuku raZvakazarurwa chiverengo chinemukurumbira ndiSeven (7) &ndash; kune church nomwe, hwamanda nomwe, mwenjeminomwe nezvimwe Sabata izuva raMwari rechinomwe, nekudaro seven inumber yekukudza Mwari.Chiverengo 666 chiverengo <em>chemunhu</em>. Zuva rechitanhatu Mwari akasika munhu, 666 inonongedza <em>munhu </em>kwete Mwari. Hazvirevi kuti zvinhu zvose zvinosvika pana (6) nhanhatu zvakashata. Zvisikwa zvina munaZvakazarurwa 4:8 zvese zvine mapapiro matanhatu. Mwari akasika nyika nezvese zvirimo nemazuva matanhatu akati zvakanaka<em>(Genesis 1:31). </em>666 inoreva kuramba kwevanhu kugamuchira kuperera nekunakan kwaMwari kunomirirwa na7(nomwe). Tanhatu (6) isingasviki kuna nomwe (7) inomirira kusarurama, kusakwana, kunyengera nekumhura, vana 6 vatatu zvichimirira kuramba kwakapetwa katatu. Kuramba Mwari zvakapetwa kumutsa chimurenga pamwe nekuzvirumura kuibva kunaMwari. Vana vanomwe vatatu(777), zvine mucherechedzo waMwari iri sabata. Vana tanhatu vatatu (666) vanomirira chiratidzo chevanhu vane sabata ravo risiri raMwari.</li>
<li>Katurike (catholic) vane zita rinonzi Vicarius Filii Dei <em>(zvichireva mumiririri wemwanakomana waMwari pano pasi)</em>,yakava imwe nzira yakashandiswakubudane666,asinziraiyiinemakawandamusina Kutanga hazvizivikanwi kuti zita iri vanorishandisa sei ivo vakaturike. Zvepiri zvakazarurwa haitiudzi kuti tinoshandisa mava ezitakubuditsa 666. Chiverengo chemunhu zvinogonawo kureva kuti chiverengo chevanhu vasingadi Mwari. Chetatu hazvina kuziva kuti mutauro upi ungashandiswa pamavara awa nekuti bhaibheri rakanyorwa nechiGreek, asi zitaracho neLatin.</li>
<li>Kana tichidzidza <em>Zvakazarurwa 13:18 </em>tinoona ichitaura kuti chiverengo chemunhu pakuti chiverengo Hazvibudizve pachena kuti <em>titsvake chiverengo pazita remunhu</em>. Zita Vicarius Filii Dei rine kududzirwa kwakafanana nezita antiKristo. Muchi Greek zvinge zvichireva kuti <em>&rdquo;pachinzvimbo chaKristo kana mumiririri waKristo&rdquo;. </em>Chinangwa chaAntiKristo kubuditsa chiKristo chaMwari panzvimbo yake.</li>
<li><em>&ldquo;Nyanga dzine gumi dzawaona ndiwo madzimambo anegumi achigere kupiwa ushe, asi vachapiwa simba semadzimambo pamwe chete nechikara nguva imwe, ivo vane ndangariro imwe, vachapa simba ravo&nbsp;</em><em>neushe hwavo kuchikara&rdquo; </em><em>Zvakazarurwa 17:12,13</em><em>.</em></li>
</ul>
<ul>
<li><em>Madzimambo anegumi</em></li>
<li>Madzimambo gumi muchiporofita zvinoreva madzximambo ose epanyika.</li>
<li>Zvinoreva pakuzara kwese</li>
<li>Madzimambo ese epanyika vachabatana nepfungwa imwe nemoyo mumwe.</li>
<li>Semuenzaniso wevatambi vebhora kuti vakawanda asi vanotamba nechinagwa chimwe chete pakubatana kwavo</li>
<li>Nguva imwe zvinoreva zuva rimwe zvichimiririra gore rimwe</li>
<li><em>Mateo 26:40</em></li>
<li>Nguva imwe = nguva pfupui</li>
<li>Umambo wekaturike uchatonga kwenguva pfupi mukupera kwenguva. Madzimambo ematongerwe enyika achabatana neumambo wekaturike.</li>
<li><em>&ldquo;vachamanikidza vose vaduku nevakuru, vapfumi nevarombo, vakasununguka nevaranda kuri vapiwe choratidzomuruoko rwavo</em></li>
</ul>
<p><em>rworudyi</em><em>kana</em><em>pahuma</em><em>yavo</em><em>kuti</em><em>vanhu</em><em>vorega</em><em>kuvapo</em><em>anogona</em><em>kutenga </em><em>nokutengesa asi iye ane chiratidzo, iro zita rechikara kana chiverengo chezita racho&rdquo; </em><em>Zvakazarurwa 13:16,17.</em></p>
<ul>
<li>Vose vasinganamati chikara nemufananidzo wacho havazogoni kutenga kana kutengesa.</li>
<li>Chikara chinemunembo ikaturike(Catholic). Hakuna umwe umambo unokwana kuva chikara sekutsanangurwa kwazvaiitwa neshoko raMwari kwePapal Rome. Zvatawana chikara tochitsvaka munembo wacho kana mucherechedzo wesimba rawo, asi kutanga ngationei munembo waMwari.</li>
</ul>
<h3>2. Chii munembo waMwari?</h3>
<p><em>&ldquo;Ndakavapawo masabata angu kuti chive chiratidzo pakati pangu navo kuti vazive uti ndinovaita vatsvene&rdquo; </em><em>Ezekiel 20:12.</em></p>
<p><em>&ldquo;Ichi ndicho chiratidzo pakati pangu nevana veIsrael kusvika nokusingaperi nepakati pemazuva matanhatu Mwari akasika kudenga nepasi&ldquo; </em><em>Exodus 31:17.</em></p>
<p><strong>Mhinduro: </strong>maverse ataverenga aya Mwari arikuti ndakavapa masabata angu kuti chive chiratidzo, uye kuratidza simbarokusika, nesimba rekuvaita vatsvene. Mubhaibheri mazita anoti chiratidzo, munembo nemucherechedzo mavara anoreva chinhu chimwe chete. <em>(Genesis 17:11, Romans 4:11, Zvakazarurwa 7:3, Ezekiel 9:4).</em></p>
<p>Chiratidzo chaMwari ndiro sabata rinoratidza masimba aMwari ekutonga, semusiki pamwe nekuva muponesi . <em>Zvakazarurwa 7:1-3 </em>anoti richanyorwa pahuma dzavo kana mupfungwa <em>(Hebrews 10:16) </em>dzevanhu vake. Kuchengeta sabata kwakaperera uye nemoyo wese zvinoratidza kuti munhu apa hupenyu hwake kunaMwari uye unobvuma kutevera kwese uko Jesu anotungamirira kana chiratidzo chaMwari nesimba rake rekutonga nekusika zvichiratidzwa pasabata. Izvi zvinoratidzawo kuti kunyangwe chikara chinoitawo zvimwe chetezvo nemunembo wacho. Regai tiverenge.</p>
<h3>3. Kovekaturikevanotikudiipamusoropechiratidzo kana munembo wesimba ravo?</h3>
<p><strong>Mhinduro: </strong>cherechedza izvo zvakanyorwa muCatholic catechism:</p>
<p><strong>Question: </strong><em>&ldquo;mune here imwe nzira yamunobuditsa pachena kuti church ine simba pamusoro pezvitsvene?&rdquo;</em></p>
<p><strong>Mhinduro : </strong><em>&ldquo;Dai church isina simba isina kugona kuita zvinogamuchirwa nevanamati pasi rose zvokushandura sabata kuti ive svondo musi wekutanga wevhiki kubva kuzuva rechinomwe&rdquo; </em><em>Stephen Keenan, A Dotrinal Catechism[FRS No. 7.](3</em><em>rd</em><em>American ed., rev.: New York, Edward Dunigan &amp; Bro., 1876), p. 174.</em></p>
<p>Sangano rekaturike ririkuti <em>rakashandura </em>sabata kuti rive svondo musi wekutanga wevhiki. Vekaturike vanoti zuva resvondo idzvene kwavari uye ndivo mucherechedzo nemunembo wesimba rekutonga kwavo.</p>
<h3>4. koMwari akambotaurawo here nekushandurwa uku kwesabata kwakaitwa nesanganorekaturike?</h3>
<p><strong>Mhinduro: </strong>Ehe, Mwari akataura mubhuku <em>raDaniel 7:25 </em>apo aitsanangura pamusoro paAntiKristu <em>achishandura mutemo nenguva</em></p>
<ul>
<li><strong>n</strong><strong>enzira ipi sangano </strong><strong>rekaturike yakashandura </strong><strong>mitemo </strong><strong>ya</strong><strong>m</strong><strong>wari</strong><strong>?. </strong>Mubhuku ravo rinonzi catechism (1) vanosiya mutemowechipiri kuti vashumire zvifananidzo zvakarambidzwa naMwari (2) vanodambura mutemo wechina wesabatavachisiya zvinokosha</li>
</ul>
<p>pamutemo uyu (3) vanopatsanura mutemo wechigumi kuti iite miviri.</p>
<ul>
<li><strong>i</strong><strong>nzira ipi sangano rekaturike parakashandura nguva</strong><strong>?</strong></li>
</ul>
<p>(1) vakashandura zuva resabata rechinomwe kuti ive svondo zuva rekutanga kwevhiki (2) vakashandurawo nguva yepanotangira zuva kuti pave pakati peusiku asi bhaibheri richiti kubva pakuvira kwezuva <em>(Leviticus 23:32).</em></p>
<p>Tarisa manyorerwe akaitwa muCatecism:</p>
<p><em>Question: Nderipi zuva resabata? Mhinduro: Mugovera ndiro sabata.</em></p>
<p><em>Question: ko sei tichichengeta svondo sesabata?</em></p>
<p><em>Mhinduro: &ldquo;tinochengeta svondo sesabatata nekuti sangano rekaturike rakashandura kuti ive svondo&rdquo; </em><em>Peter Geiermann, TheConvert&rsquo;s Catechism of Catholic Doctrine (St. Louis, B. Herder Book Co., 1957 ed.), p. 50.</em></p>
<ul>
<li><strong>zvingaita here kuti munhu anepfungwa dzakakwana ashandure zuva dzvene ra</strong><strong>m</strong><strong>wari</strong><strong>?</strong></li>
</ul>
<p><strong>Answer: </strong>Takabvunza vekaturike kuti <em>&ldquo; ndimi makashandura here sabata kuriita svondo&rdquo; </em>vakapindura <em>&ldquo; ehe takashandurakuti uve munembo nemucherechedzo nesimba rekutonga.&rdquo; </em>Vanoti zvakare, <em>&ldquo;sabata raiva remajudha tikarishandura kuti ivesvondo yemaKristu&rdquo;. Vanobvunzwa zvakare kuti &ldquo;ndiani anesimba rekushandura mutemo waMwari. Mwari akataura kuti chengeta zuva rechinomwe, usaita mabasa naro asi sabata rekaturike vanoti itai mabasa enyu ose nezuva resabata voti vanhuvachengete svondo. Mubvunzo uyu wakakosha zvekuti handizivi kuti ndoupindura sei. Imi munoti muri maKriustu munotenda kudzidziso dzebhaibheri asi munyaya dzakakosha kudai dzekuchengetwa kwezuva rechinomwe munoramba sei izvi zviri pachena kudai muchiisa rimwe zita risiri resabata. Mutemo wesabata mumwe yemitemo gumi, ko sei maKristu muchichengeta mimwe mitemo yose muchiramba sabata riripachena kudaro mubhaibheri.&rdquo; </em><em>Library of Christian Doctrine: Why Don&rsquo;t You Keep Holy the Sabbath-Day? (London: Burns and Oates, Ltd.), pp. 3,4.</em></p>
<ul>
<li><strong>m</strong><strong>wari anoyambira kuti kudii pamusoro pemutemo</strong><strong>,</strong><strong>muChereChedzo </strong><strong>nemunembo wake</strong><strong>?</strong></li>
</ul>
<h4>Answer:</h4>
<ol>
<li><strong>m</strong><strong>wari anoyambira vatungamiriri vemakereke kuti vasatsautsa vanhu </strong><strong>(</strong><strong>m</strong><strong>a</strong><strong>l</strong><strong>a</strong><strong>C</strong><strong>hi</strong><strong>2:7-9)</strong></li>
<li><strong>m</strong><strong>wari anoyambira vanhu kuti vasaparidza nekudzidzisa zvisimo mushoko rake </strong><strong>(i</strong><strong>saiah </strong><strong>30:9,10)</strong></li>
<li><strong> m</strong><strong>wari anopa yambiro kunevanhu vanoomesa moyo yavo kuterera mitemo yake </strong><strong>(z</strong><strong>aCharia </strong><strong>7:12)</strong></li>
<li><strong>m</strong><strong>wari anoti nyika inowirwa nemadambudziko nenhamo nokuda kwekusaterera mitemo uyewo nekushandura mitemo yake </strong><strong>(i</strong><strong>saiah </strong><strong>24:4-6).</strong></li>
<li><strong>m</strong><strong>wari anoyambira vatungamiriri vanoramba kuparidza inzwi </strong><strong>reChiporofita Chemazuva ekupedzisira </strong><strong>(i</strong><strong>saiah </strong><strong>29:10,11)</strong></li>
<li><strong>m</strong><strong>wari anoyambira vatungamiriri vasingazivisi vanhu mutsauko wezvitsvene nezvisiri zvitsvene </strong><strong>(e</strong><strong>zekiel </strong><strong>22:26,31)</strong></li>
</ol>
<h3>7. Zvakazarurwa 13:16 inoti vanhu vachagamuchira chiratidzo chechikara pahuma dzavo nemuruwoko rwerudyi, izvi zvinorevei?.</h3>
<p><strong>Answer: </strong>Pahuma zvinoreva mupfungwa <em>(Hebrews 10:16). </em>Munhu anopiwa munembo mupfungwa paanosarudzakuchengeta svondo sesabata. Ruoko rwunoreva kushanda <em>(Muparidzi 9:10). </em>Munhu anoshanda nezuva resabata dzvene raMwari pamabasa ake nekuchengeta svondo anotora munembo wechikara. Munembo waMwari kunyangwe newechikara hachizi chinhu chinooneka nemaziso enyama. Unogamuchira munembo waMwari kana&nbsp;wechikara pakusarudza kwako kuchengeta sabata kana kuti svondo<em>(2 Timotio 2:19).</em></p>
<h3>8. Ko vanhu vanochengeta svondo vatori nemunembo wechikara here?</h3>
<p><strong>Answer: </strong>Kwete, hakuna ane munembo wechikara parizvino kusvikira paitwa mutemo wekuchengeta svondo. Kana munhu akasarudza kuchengeta svondo pachinzvimbo chesabata pakupedzisira achangowana munembo wechikara. Avo vanotevera dzidziso yaJesu nekuchengeta sabata vachawana munembo waMwari. Vose vanetarisiro wekuzoramba munembo wechikara vanofanira kuuya kumutemo waMwari <em>(Mabasa 5:32)</em>. Pasina Kristu hapana chatingaita <em>(John 15:5) </em>naye zvese zvinoita <em>(Marko 10:27)</em>.</p>
<h3>9. John mubhuku razvakazarurwa anoona vanani muushe hwekudenga?</h3>
<p><strong>Answer: </strong>Mhinduro iri patatu uye yakajeka</p>
<ul>
<li><strong>a</strong><strong>vo vaneChisimbiso Cha</strong><strong>m</strong><strong>wari iro sabata pahuma dzavo </strong><strong>(r</strong><strong>ev </strong><strong>7:3,4).</strong></li>
</ul>
<ul>
<li><strong>avo vakaramba kugashira munembo weChikara </strong><strong>(r</strong><strong>ev </strong><strong>15:2).</strong></li>
</ul>
<ul>
<li><strong>ndivo vakatevera </strong><strong>J</strong><strong>esu kwese kwaaienda vakavimba naye kusvika murufu </strong><strong>(r</strong><strong>ev </strong><strong>14:4).</strong></li>
</ul>
<h3>10. Jesu arikuti kudini kuvanhu vake?</h3>
<p><strong>Answer: </strong>Jesu anovimbisa kuti vose vanotenda kwaari havagari murima asi muchiedza, zvakare avo vose vanotenda vachapiwa chiratidzo chamwari</p>
<p>Vamwe makereke anoti kudii pamusoro pesabata</p>
<h4>Answer:</h4>
<p><strong>Baptist: </strong><em>paiva uye uripo mutemo wesabata musi wechinomwe kwete svondo. Zvinonzi sabata iri rechionomwe rakashandurwa zvisina tsigiro yebhaibheri kunyangwe testament itsva. Hapana mnubhaibheri panotsigira kuti sabata rakazoshandurwa kuva musi wekutanga kwevhiki. </em><em>(The Baptist Manual Nov 13, 1893)</em></p>
<p><strong>Catholic: </strong><em>Munhu anga verenga bhaibheri rose kubva kune genesis kusvika kuna zvakazarurwa, haugone kuwana mutsaramumwe unoti svondo itsvene. Bhaibheri rinotaura kuti sabata musi wechinomwe idzvene asi vekaturike havadi kurichengeta. </em><em>(The faith of our fathers 1917, p 58)</em></p>
<p><strong>Church of Christ: </strong><em>&ldquo; pakupedzisira tava nevhangeri raJesu Kristo, mark 2:27 inoti &lsquo; sabata rakaitirwa munhu, munhu haana kuitirwa sabata&rsquo; ndima iyi inotaura kuti sabata harisi remaJudha asi revanhu vese, paley and Hengstenberg vakatiudza kuti sabata ndere maJudha zvisirizvo. Sabata rakapihwa kuna adam and eve mugarden reEden. </em><em>Robert milligan, scheme of redemption, (St. Louis, The Bethany Press, 1962), p.165</em></p>
<p><strong>Episcopal: </strong><em>Svondo musi wekutanga wevhiki rakatarwa nevatendi vekutanga sezuva dzvene rekunamata. Hapana kana mutemo unotaura kudaro kunyangwe testamentitsva. </em><em>Sunday a religious Encyclopedia, Vol 3 (New York, Funk and Wagnails, 1883) p.259.</em></p>
<p><strong>Lutheran: </strong><em>Kuchengetwa kwezuva resvondo sezuva dzvene hazvimo mumutemo waMwari, asi isimba reCatholic Church. </em><em>Augsburg Confession of Faith, quoted in Catholic Sabbath Manual, Part 2, Chapter 1, Section 10.</em></p>
<p><strong>Presbyterian: </strong><em>kusvika zvino mitemo yese imwe ingapere asi mutemo weSabata uchipo. Jesu anodzidzisa kuti sabata richiripo. </em><em>T.C Black, D.D., Theology Condensed, pp.474,475.</em></p>
<p><strong>Pentecostal: </strong><em>Ko isu tinonamata Mwari musi wesvondo sei? iiBhaibheri haridzidzisi here kuti sabata musi wechinomwe. Tinofanira kutsvaka mhinduro kubva kumwe kwete mubhaibheri. </em><em>The Pentecostal Evangel, Aug 9, 1959, no 2361, p.3.</em></p>
<p><strong>Encyclopedia: </strong><em>Svondo izuva rakatumidzwa nevahedheni, musi wekutanga kwevhiki zuva rechinomwe rakaropafadzwanekuitwa dzvene naMwari&nbsp;</em><em>pachake akarauira vanhu kurichengeta riri dzvene. Mutemo uyu ndewe vanhu vose pasi rose. </em><em>Eadie&rsquo;s Biblical Cyclopedia, 1890 ed., p.561.</em></p>
<h3>Mhedzisiro</h3>
<p>Kana tichitenda kuti bhaibheri ishoko raMwari uye kuti bhaibheri rinotaura chokwadi pasina manyepo,bhaibheri ririkuti madzimambno enyika achabatana nemoyo mumwe nechinangwa chimwe semunhu mumwe. Izvi zviri pachenasekiutaura kweshoko raMwari. Kana vatugamiriri venyika vabatana pava nemutungamiririr mumwe. Zvimwe zvichakonzeresa mubatanidzwa wenyika dzose uyu mamiriro ekunze, zvinoti hondo nzara, zvirwere, upfumi wenyika, pamwe nekuwanda kwevanhu panyika sezvakaitika mushure memurobe vanhu vakabatana semunhu mumwe kuvaka rusvingo rweBabel. Mwari haana kufadzwa nazvo, aka paradzanisa mitauro yavo. Ndizvo zvichaitawo mumazuvaekupedzisira, vanhu vachabatana kugadzirisa matambudziko enyika nenzira isingadiwi naMwari. Mukati memubatanidzwa wenyika uyu, chikara kana kuti Katurike ichange ichitungamirira madzimambo enyika sezvakaitika kare. Vatungamiriri vemaChurch vachabatana nevakuru vemaytongerwe enyika apo pachava nekuiswa munembowechikara kuvanhu-666, sabata raMwari richamhurwa. Sangano rekaturike richaisa mutemo wekunamata svondo pachinzvimbo chesabata. Nyika yeAmerica ichashanda semjupurisa kuti zvose zvinodiwa nesangano rekaturike zviitwe. Vanoramba mitemo iyi vachapihwa zvirango zveupfumi uye kuurawa.</p>
<p>Muutongi hwemubatanidzwa wemadzimambo enyika, shoiko raMwari rinoisa pachena kuti sangano rekaturike rinenge risisa rwisane naKristu asi vachamira panzvimbo yekuva Kristu, kuva mumiririri waKristu panyika pano. Antikristuachange asisarwisane naKristu, asi achava mupanduki akanyarara sezvakaita Judas Iscariot akatengesa jesu nekiss.antiKristu mweya unesimba rekunyengera. Hondo huru iyi painosvika pekupedzisira vanhu vachaita sarudzo kuti vachada kushumira ani, Mwari here kana Satani achashanda nechikara. Mweya mitatu yakaita matatya wetsvinaichaunganidza vanhu paArmageddon, kune rumwe rutibvi ngirozi dzaMwari dzichi unganidza vatsvene pagomo reZion.Kana izvi zvoitika hondo huru inenge yasvika kumagumo. Apa panenge pasisina anomira pakati asi munhu achaita sarudzo kuva kudivi raMwari kana kuti kurutivi rwaSatani. <em>&ldquo;Vanhu vese vepanyika vachanamata chikara, kunze kwaivo&nbsp;</em><em>vakanyorwa mazita avo mubhuku reupenyu kubva poakusikwa kwenyika&rdquo; </em><em>(Zvakazarurwa 13:8). </em>Ngatinamatirekutitiregekunyengerwakunamata chikara nemufananidzo wacho. Kukundirwa kwaSatani pahondo huru iyi kunounza kupera kwechitema. Sarudzo yekunamata Mwari pamwe nekuchengeta mitemo yake zvinotiwanisa upenyu usingaperi. Sarudza upenyu kuti urarame. Amen.</p>

`

export default htmlContent